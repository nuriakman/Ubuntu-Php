# AÇIK KAYNAK KODLU YAZILIM NEDİR?

Açık kaynak kodlu yazılım, kaynak kodları herkese açık olan yazılımdır. Bunun anlamı, onun üzerinde herhangi bir değişiklik yaparak kendi sürümünüzü meydana getirebileceğinizdir.

**Neden açık kaynak kodlu yazılım?**

 - Güvenliğinizi tehdit eden herhangi bir unsur var mı bakıp düzeltebilirsiniz,
 - İşinize yaramayacak işlevleri kaldırıp, yazılımı daha hızlı, anlaşılır ve kullanışlı yapabilirsiniz,
 - Arkanızdaki yoğun ve güçlü destekten faydalanabilirsiniz.

Bunu taşındığınız, **yeni yapılmış bir ev** örneğine benzetebiliriz. Evin her şeyi hazırdır, elektrik hattı, su boruları ve diğer altyapı duvarların arkasına gizlenmiştir. Örneğin elektrik hattınızda bir sorun meydana geldiğinde, hatlara erişemiyorsanız yapabileceğiniz çok fazla şey yoktur. Elektrikçinin gelip sorunu gidermesinden etmesinden başka. Kapalı kaynak kodlu yazılımlarda da durum buna benzer. Bu tür programlarda programın geliştiricisine bağlısınızdır, herhangi bir sorun gördüğünüzde onu düzeltmeniz mümkün olmaz.
