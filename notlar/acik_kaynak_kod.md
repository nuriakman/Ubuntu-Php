# AÇIK KAYNAK KODLU YAZILIM NEDİR?

Açık kaynak kodlu yazılım, kaynak kodları herkese açık olan yazılımdır. Bunun anlamı, onun üzerinde herhangi bir değişiklik yaparak kendi sürümünüzü meydana getirebilmeniz demektir.

**Neden açık kaynak kodlu yazılım?**

Bunu taşındığınız, "*yeni yapılmış bir ev*" örneğine benzetebiliriz. Evin her şeyi hazırdır, elektrik hattı, su boruları ve diğer altyapı duvarların arkasına gizlenmiştir. Örneğin elektrik hattınızda bir sorun meydana geldiğinde, hatlara erişemiyorsanız yapabileceğiniz çok fazla şey yoktur. Elektrikçinin gelip sorunu gidermesinden etmesinden başka. Kapalı kaynak kodlu yazılımlarda da durum buna benzer. Bu tür programlarda programın geliştiricisine bağlısınızdır, herhangi bir sorun gördüğünüzde onu düzeltmeniz mümkün olmaz.

**Açık kaynak kodlu yazılımın avantajları**

Açık kaynak kodlu yazılımlar;
-   Programcı topluluğunun gelişimini sağlar. Bu sayede eğitime, yaratıcılığa ve ilham almaya yardımcı olur.
-   Yazılımlarda bir açık bulunduğunda, onunla ilgilenen çok daha fazla kişi olduğundan çok daha çabuk kapatılabilir. Kapalı kaynak kodlu yazılımlarda ise uzun bir süre beklemeniz gerekebilir.
-   Yazılımların farklı çeşitlerinin ortaya çıkmasını sağlar.
-   Yazılım geliştiricisinin PC'nizde şüpheli işler çevirmediğinden emin olmanızı sağlar. Kaynak kodu kapalı bir yazılımın yaptığını iddia ettiği şeyleri gerçekten güvenilir yoldan yaptığını anlamanın çok fazla yolu olmayabilir.


[ANASAYFA](https://github.com/yeniceri1453/Ubuntu-Php)
